gv·

Contumeliae, quae in Ciceronis invectivis et
epistulis occurrunt, quatenus Plautinum redo-
leant sermonem.

Scripsit
Severinus liammer.

Ciceronis invectivas qui accuratius perlegerit, facila concedet
, oratorem haud raro extra moderationis et continentiae cancellos
egredi et potius omnia temptare, ut quacumque ratione adversarium
suum voce obturbet et deligat, quam ut vero et sincero rerum statu
cognito et perspecto nonnihil de nimia violentia detrahat et, sicubi
alba invenerit, ea ab atris non infuscata ease patiatur.

Iam vero hodie Ciceronem nemo a partium studio liberum
fuisse autumabit: nam ut cetera facta praetermittam, quae animum
admodum ventosum sibique inconstantem arguunt, ipsum illud per-
vulgatum odium Vatinianum non sane intimis accusatoris medullis
conceptum esse vel ex eo coniecturam facias, quod post severas
illas invectivas vix duorum annorum spatio interiecto ipse defensoria
partes susceperit.

Si igitur eins momenti rationem habebimus Ciceronem quoque
nonnunquam tragoedias agere in nugis, vai certavitia, quae advar-
sariis exprobrat, supra modum exaggerare et indignationi snae
laxiores permittere habenas, tum quoque omnes calumnias omniaque
convicia et maledicta, quibus obruit inimicos suos, maximam partem
tantummodo βλασφημίας esse intellegemus, quae videlicet rhetorico
eius apparatui non ingrata additamenta erant.

Nunc id agitur, unde Cicero suas contumelias hauserit. Hanc
'quidem quaestionem solvere non est difficile, si compertum habes
omnes maledictiones a sermone vulgari snam originem trahere.

 

